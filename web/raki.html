<!DOCTYPE html>
<html>
  <head>
    <title>Jan Kochanowski: Fraszki</title>
    <meta charset="UTF-8" />
  </head>
<body>

<h1>Jan Kochanowski</h1>

<h2>Fraszki</h2>

<h3>Raki</h3>

<p>
Folgujmy paniom nie sobie, ma rada;<br />
Miłujmy wiernie nie jest w nich przysada.<br />
Godności trzeba nie za nic tu cnota,<br />
Miłości pragną nie pragną tu złota.<br />
Miłują z serca nie patrzają zdrady,<br />
Pilnują prawdy nie kłamają rady.<br />
Wiarę uprzejmą nie dar sobie ważą,<br />
W miarę nie nazbyt ciągnąć rzemień każą.<br />
Wiecznie wam służę nie służę na chwilę,<br />
Bezpiecznie wierzcie nierad ja omylę.<br />
</p>

<p>
<a href="index.html">powrót do spisu treści</a>
</p>

</body>
</html>