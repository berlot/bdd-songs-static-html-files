<!DOCTYPE html>
<html>
  <head>
    <title>Jan Kochanowski: Fraszki</title>
    <meta charset="UTF-8" />
  </head>
<body>

<h1>Jan Kochanowski</h1>

<h2>Fraszki</h2>

<h3>Na swoje księgi</h3>

<p>
Nie dbają moje papiery<br />
O przeważne bohatery;<br />
Nic u nich Mars, chocia srogi,<br />
I Achilles prędkonogi;<br />
Ale śmiechy, ale żarty<br />
Zwykły zbierać moje karty.<br />
Pieśni, tańce i biesiady<br />
Schadzają się do nich rady.<br />
Statek tych czasów nie płaci,<br />
Pracą człowiek próżno traci.<br />
Przy fraszkach mi wżdy naleją,<br />
A to wniwecz, co się śmieją.<br />
</p>

<p>
<a href="index.html">powrót do spisu treści</a>
</p>

</body>
</html>