<!DOCTYPE html>
<html>
  <head>
    <title>Jan Kochanowski: Fraszki</title>
    <meta charset="UTF-8" />
  </head>
<body>

<h1>Jan Kochanowski</h1>

<h2>Fraszki</h2>

<h3>O żywocie ludzkim</h3>

<p>
Fraszki to wszytko, cokolwiek myślemy,<br />
Fraszki to wszytko, cokolwiek czyniemy;<br />
Nie masz na świecie żadnej pewnej rzeczy,<br />
Próżno tu człowiek ma co mieć na pieczy.<br />
Zacność, uroda, moc, pieniądze, sława,<br />
Wszystko to minie jako polna trawa;<br />
Naśmiawszy się nam i naszym porządkom,<br />
Wemkną nas w mieszek, jako czynią łątkom.<br />
</p>

<p>
<a href="index.html">powrót do spisu treści</a>
</p>

</body>
</html>